---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
sidebar_priority: 4000
---

Kurssit suoritetaan ratkomalla tehtäviä ja osallistumalla lopuksi kokeeseen.

### Arviointiasteikko muuttuu vuonna 2025

Ohjelmoinnin perusteiden arviointiasteikko muuttuu vuoden 2025 MOOCissa. Numeerisen arvosanan sijasta kurssi arvioidaan asteikolla Hyväksytty / Hylätty. Muutos ei koske Ohjelmoinnin jatkokurssia (eli osia 8 - 14).
Jos siis haluat suorittaa peruskurssin asteikolla 0-5, viimeinen mahdollisuus suorittaa kurssin tentti on 11.01.2025.

### Ohjelmoinnin perusteet koepäivät 2024

* Lauantai 11.01.2025

### Ohjelmoinnin jatkokurssi koepäivät 2024

* Lauantai 14.12.2024
* Tiistai &nbsp;&nbsp;&nbsp;&nbsp;&nbsp;17.12.2024 **(Ylimääräinen koe)**
* Lauantai 18.01.2025
* Lauantai 15.02.2025

**HUOM! 17.12.2024 järjestetään ylimääräinen koe ohjelmoinnin perusteet kurssille. Mikäli haluat osallistua tähän kokeeseen, älä tee 14.12.2024 koetta. Mikäli teet molemmat kokeet, huonompi suoritus jää voimaan**

*17.12.2024 kokeen suoritusaika on poikkeuksellisesti klo 10-16 ja tekninentuki on tarjolla klo 10-12. Suosittelemme aloittamaan kokeen tällä aikavälillä.*


## Tenttiin osallistuminen

Voit osallistua mihin tahansa kokeeseen, kun olet saanut minimimäärän ohjelmointitehtäviä tehtyä. Käytännössä tämä tarkoittaa, että sinulla tulee olla 25 % kaikista kokeeseen kuuluvien yksittäisten tehtäväkierrosten ohjelmointitehtävien pisteistä valmiina koepäivän aamuna klo 08.00. Jos teet jatkokurssin tenttiä, osa 14 pitää olla kokonaan suoritettuna. Jos pisteitä puuttuu, tenttisuoritustasi ei arvioida. **Huom!** Jos teet jatkokurssin tentin 14.12., takaraja peliprojektin palautukselle (eli osan 14 suoritukselle) on vasta 1.1.2025. 

Pisteitä tarkastellaan erikseen peruskurssin (osat 1-7) ja jatkokurssin (osat 8-14) osalta.

Kurssilla saa osallistua halutessaan useampaan kokeeseen. Opintorekisteriin jää paras suoritus.

## Tentin järjestelyistä

* Tenttiin ei tarvitse ilmoittautua etukäteen.
* Tentin voi suorittaa koepäivänä **klo 10:00-22:00** välisenä aikana.
* Tentti päättyy viimeistään klo 22:00. Jos haluat käyttää tenttiin maksimiajan, **aloita se viimeistään klo 18:00**.
* Aikaa tentin tekemiseen on **neljä tuntia**. Jos sinulla on erikseen annettu tenttiin lisäaikaa, aikaa on viisi tuntia.
* Tehtävät palautetaan samalla tavalla kuin kurssitehtävät.

Tarkemmat ohjeet julkaistaan näillä sivuilla ennen koepäivää.

## 1 + 1 pisteen lisäosiot

Jos olet aikaisemmin suorittanut kurssin Java-versiot hyväksytysti, voit suorittaa 1 + 1 opintopisteen lisäosat. Lisäosien suorittaminen edellyttää kurssin hyväksyttyä suoritusta (tehtäväpisteet ja tentti), mutta arviointi tehdään asteikolla hyväksytty / hylätty. Lisäosan voit suorittaa osallistumalla normaalisti kokeeseen ja täyttämällä kokeen alussa olevan lomakkeen. Lisäsosan rekisteröimiseksi vaaditaan *Helsingin yliopiston tai avoimen yliopiston opiskelijanumero*. Jos et tiedä opiskelijanumeroasi, voit tiedustella sitä avoimesta yliopistosta. Tee tämä hyvissä ajoin ennen koepäivää.

## Kurssin pisteytys

Jokaisen osan kaikista tehtävistä saa tehtäväpisteitä. Löydät osan kaikki tehtävät valitsemalla kyseisen osan yleisnäkymästä "Lista osan tehtävistä". Näet tehtäväpisteesi kurssimateriaalin oikeassa alakulmassa olevasta pistevisualisaatiosta kohdan "Tehtäväpisteet yhteensä" kohdalta.

## Kurssin arvostelu

### Arvosteluasteikko

Kurssi arvostellaan seuraavalla asteikolla:

<table>
    <thead>
    <tr>
        <th>Kokonaispisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90 % tai yli</td>
        <td>5 (erinomainen)</td>
    </tr>
    <tr>
        <td>80 % tai yli, alle 90 %</td>
        <td>4 (kiitettävä)</td>
    </tr>
    <tr>
        <td>70 % tai yli, alle 80 %</td>
        <td>3 (hyvä)</td>
    </tr>
    <tr>
        <td>60 % tai yli, alle 70 %</td>
        <td>2 (tyydyttävä)</td>
    </tr>
    <tr>
        <td>50 % tai yli, alle 60 %</td>
        <td>1 (välttävä)</td>
    </tr>
    <tr>
        <td>alle 50 %</td>
        <td>hylätty</td>
    </tr>
    </tbody>
</table>

Arvostelu perustuu sekä tehtyihin tehtäviin (50 % kokonaispisteistä) että kokeeseen (50 % kokonaispisteistä). Tämä tarkoittaa, että arvosteluasteikon kokonaispisteet saadaan laskemalla tämän sivun pistevisualisaation (sininen pallo oikeassa alakulmassa) kurssipisteet ja saamasi koepisteet yhteen.

Kurssin läpipääsyyn vaaditaan vähintään 25% jokaisen osan ohjelmointitehtävien pisteistä.

#### Koeleikkuri

Kokeesta tulee saada vähintään puolet pisteistä kurssin läpäisemiseksi.
